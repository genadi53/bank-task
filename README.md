# Програма за банкомат

### Описание

Трябва да се напише програма която да служи за управлението на банкомат.
Програмата трябва да може да се пусне в браузъра и да има визуален интерфейс с
който да работи потребителя. Красотата на интерфейса не е от такова значение,
както да бъде ясен и лесен за използване.

### Условия

1. Тъй като искаме да можем да проверим логиката на програмата трябва преди
   да започне да имаме възможност да въведем наличност по сметката и пин
   код. Това трябва да може да се случва динамично при всяко презареждане на
   страницата.
2. Нашата програма разполага с неограничен брой банкноти с купюри от 100, 50,
   20 и 10 лева.
3. Всяко теглене има лимит от 400 лева
4. Могат да се правят повече от едно теглене без да се налага да презареждам
   програмата
5. Преди получаването на сумата трябва да се изисква пин код
6. Изтеглената сума трябва да бъде във възможно най-малко на брой банкнотите
7. При успешно извършена операция се изважда следната информация на
   потребителя:
   1. Дата и час на тегленето
   2. Броя на банкнотите от всеки купюри който сме върнали
   3. Общата сума която е изтеглена
   4. Информация да удържана такса в размер на 0.20 лева
   5. Сумата която остава в наличност по сметката
8. Да има възможност да се види история на тегленията, която съдържа:
   1. Дата и час на операцията
   2. Сума която е била изтеглена
   3. Начислена такса
   4. Остатък по сметката
